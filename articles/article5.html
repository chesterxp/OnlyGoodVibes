<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Only Good Vibes. Tylko pozytywne wibracje. Blog o zdrowym stylu zycia. Dieta, trening i równowaga w zyciu.">
	<meta name="keywords" content="dobre wibracje, good vibes, pozytywne myślenie, dieta, psychologia, trening, równowaga, harmonia, hashimoto, poradnik, niedoczynność tarczycy">
    <meta http-equiv="X-UA-Compatible" content="IE=edge">

    <title>Only Good Vibes</title>
    <link rel="stylesheet" href="../css/main.min.css?v4">
    <script defer src="../js/main.min.js?v4"></script>

    <link rel="icon"  type="image/jpg" href="../image/flavIcon.jpg">

    <link rel="preconnect" href="https://fonts.gstatic.com">
    <link href="https://fonts.googleapis.com/css2?family=Crimson+Pro:wght@400;600&display=swap" rel="stylesheet">


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-97017090-7"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());

        gtag('config', 'UA-97017090-7');
    </script>

    <meta property="og:url"                content="http://onlygoodvibes.pl/articles/article5.html" />
    <meta property="og:type"               content="article" />
    <meta property="og:title"              content="Nasz szanowny towarzysz - Pan Stres cz. 2" />
    <meta property="og:description"        content="To co właśnie masz przed oczyma to kolejna część artykułu o naszym nieustannym druhu Panu Stresie." />
    <meta property="og:image"              content="http://onlygoodvibes.pl/image/desktop/photo5.jpg" />

</head>
<body>
    <div id="fb-root"></div>
    <script async defer crossorigin="anonymous" src="https://connect.facebook.net/pl_PL/sdk.js#xfbml=1&version=v10.0" nonce="T3LphQeL"></script>

    <div class="navigation">
        <a href="../index.html" class="logoOGV logoOGV--nav">
            <div class="logoOGV__box">
                <div class="logoOGV__text">Only</div>
                <div class="logoOGV__text">Good</div>
                <div class="logoOGV__text">Vibes</div>
                <div class="logoOGV__line"></div>
            </div>
        </a>
        <div class="navigation__list">
            <a class="navigation__link" href="../index.html#aboutMe">O Mnie</a>
            <a class="navigation__link" href="../articles/articles.html">Artykuły</a>
            <a class="navigation__link" href="#contact">Kontakt</a>
        </div>
        <div class="navigation__hamburger">
            <div class="navigation__hamburgerBox hide">
                <div class="navigation__hamburgerLine"></div>
            </div>
        </div>
    </div>
    <div class="article__hero">
        <div class="article__heroImg" data-image-src='{"type":"background","desktopSrc":"photo5.jpg"}'></div>
    </div>
    <div class="article">
        <div class="article__mainTitle showHideElement">Nasz szanowny towarzysz - Pan Stres cz. 2</div>
        <div class="article__content showHideElement">
            <div class="article__p">
                To co właśnie masz przed oczyma to kolejna część artykułu o naszym nieustannym druhu Panu Stresie. Zapraszam Cię do dalszej części lektury, jeśli stwierdzisz, że to zbyt wiele tekstu jak na jeden raz śmiało rób sobie przerwy. Nie chodzi o to aby przeczytać od deski do deski i przeskrolować dalej ekran… Szczerze zależy mi na tym, aby każdy kto w magiczny sposób znalazł się na moim blogu, w ten sam magiczny sposób zabierał ze sobą chociaż trochę z tego co przeczytał oraz spróbował to wykorzystać w swoim codziennym życiu. Rozgość się teraz i poczuj się jak bardzo wyczekiwany członek rodziny czy przyjaciel, którego witam z otwartymi ramionami. Cieszę się, że tu jesteś!
            </div>
            <div class="article__title">
                Stres vs Twoja szwankująca tarczyca
            </div>
            <div class="article__p">
                Ten początkowy fragment chciałabym szczególnie zadedykować osobom z niedoczynnością tarczycy i hashimoto. Gdy tarczyca choruje jesteśmy niemal naznaczeni na osłabienie układu odpornościowego.  Jak można się domyślać i łączyć fakty, jego upośledzenie w odczuwalny sposób wpływa na cały czas organizm. Zdrowsze ciało to zdrowsza głowa.Zrównoważony styl życia jest bardzo istotną kwestią dla tarczycy, jednak wpływ stresu na nasz organizm może być zabójczy. Czy nie zdarzyło Ci się przy okazji jakichś stresujących wydarzeń następnego dnia nagle obudzić się z objawami przeziębienia, bólem gardła, osłabieniem? Jeśli tak to przybij mi piątkę! Też to przerobiłam! Jednak kiedyś kompletnie nie łączyłam tego ze stresem. Dzisiaj wiem, że stres bardzo osłabia nasz organizm (który i tak toczy ogromną batalię mając zaburzenia pracy tarczycy). Dlaczego więc nie próbować zrobić wszystkiego, by wspomóc nasze ciało w walce z atakującym wrogiem! Tym bardziej zachęcam Cię do pracy nad swoimi emocjami. Robisz to przecież dla siebie!
            </div>
            <div class="article__title">
                Twoja wszechobecna broń - oddech
            </div>
            <div class="article__p">
                Kiedy spotyka Cię sytuacja stresująca czujesz narastające napięcie i wściekłość. Twój oddech jest szybki i płytki. W ten sposób zmniejsza się poziom tlenu i jasność umysłu maleje. Aby przekornie temu zaradzić, zacznij oddychać świadomie i głęboko. Zaobserwuj podczas wdechu i wydechu co dzieje się z Twoim ciałem, przy wdechu podnosi się klatka i brzuch, a przy wydechu wszystko wraca do swoich rozmiarów. Wdychasz spokój a wydychasz napięcie. Powtarzaj to zawsze wtedy, gdy tego potrzebujesz. Nie zdajemy sobie sprawy jak wielką broń mamy w zasięgu naszej ręki, a w zasadzie w zasięgu naszych ust, nosa, klatki piersiowej i brzucha. Gdy tylko poczujesz narastającą wściekłość, napięcie i stres zacznij głęboko oddychać. Bądź tylko Ty i on. Bez względu gdzie jesteś i z kim, oddech jest tuż obok Ciebie! Klepie Cię po ramieniu jak najlepszy przyjaciel…
            </div>
            <div class="article__image" data-image-src='{"type":"background","desktopSrc":"photo5c.jpg"}'></div>
            <div class="article__title">
                Praktyka wdzięczności
            </div>
            <div class="article__p">
                Wdzięczność to cudowny sposób radzenia sobie ze smutkami i stresem. Ponieważ nie wszyscy korzystają z <a href="https://www.instagram.com/bruanetka/" class="article__link" target="blank" >instagrama,</a> na którym umieściłam krótki wpis o praktyce wdzięczności, pozwolę sobie przytoczyć go tutaj:
            </div>

            <!-- kursywa -->
            <div class="article__p article__cursive">
                "Przez ostatnie tygodnie, staram się rozwijać w sobie wdzięczność. Mimo, że świat dla mojej świadomości zwariował... Naprawdę ciężko jest odnaleźć się w nowej rzeczywistości. Można oczywiście przyzwyczaić się do reżimu, do wszelkich obowiązujących zasad, ciągle zaskakujących zmian. Można. Jednak mamy prawo odczuwać jakiś brak, lęk, strach, niepewność i pustkę tęskniąc za tym jak było. Dochodzą do tego jeszcze bombardujące z każdej strony negatywne informacje. Nasz umysł niestety chłonie to jak gąbka. Co warte podkreślenia, nie jest to nawet nasza wina. To ewolucja. Nasz umysł wychwytuje potencjalne zagrożenia, aby jak najlepiej się przed nimi obronić. Jedyne co możemy zrobić to karmić umysł tym co dobre. Tak jak nasze ciało potrzebuje zdrowego pożywienia, by móc dobrze funkcjonować. Tutaj przychodzi z pomocą wdzięczność. Zasypiasz i zupełnie nie masz wpływu na szereg zdarzeń, które mogą nastąpić do rana. Nie masz wpływu na to czy dane Ci będzie wstać, poczuć, zobaczyć, dotknąć, spotkać, oddychać. Dlatego każdy dzień, który witasz po prostu powitaj z wdzięcznością. Każdy dzień, który kończysz również zakończ z wdzięcznością. Wdzięczność nie oznacza chwalebnych hymnów, po prostu zauważ to dzięki czemu poczułeś w sercu ciepło i odrobinę radości. Jaka sytuacja lub chwile to sprawiły? Od drobnego dzień dobry, spaceru, zabawy z dzieckiem, posiłku z ukochaną osobą, po upajanie się pięknym zachodem słońca... Na początku może być trudno zauważyć takie momenty, jednak regularnie praktykując zobaczysz jak wielkie cuda dzieją się każdego dnia na wyciągnięcie ręki. Praktyka wdzięczności pomoże nam wszystkim przetrwać ze spokojem w tych niespokojnych czasach". 
            </div>
            <div class="article__p">
                Chyba nic więcej nie muszę dodawać… Jeśli ułatwi Ci to sprawę, możesz mieć swój prywatny dziennik wdzięczności i zapisywać wszystko to co sprawia, że jesteś o krok dalej od smutku. Na początku może być Ci trudno zauważyć owe „plusy”, jednak z dnia na dzień lista będzie coraz dłuższa… Zobaczysz!
            </div>
            <div class="article__title">
                Terapeutyczno-naukowo-magiczna moc natury
            </div>
            <div class="article__p">
                Nauka od lata udowadnia nam jak wielką siłę ma otaczający nas świata natury. Chciałabym Wam powiedzieć, że jednym z najpiękniejszych sposobów oczyszczania mojej głowy z przewlekłego stresu i napięcia okazały się kąpiele… Ale nie te w pachnącej pianie i z eterycznym olejkiem, o tym później. Chcę Ci zaproponować kąpiele leśne. Jak niektórym z Was wiadomo, jestem podlaską dziewczyną z Mazowsza! Mój rodzinny dom położony jest w cudownym sąsiedztwie szeroko rozciągającego się lasu. Ten widok był dla mnie tak naturalny od pierwszych dni mojego życia, że przez lata nie doceniałam tej niesamowitej wartości lasu. Owszem spacerowałam, oddychałam, zbierałam jesienią liście, z dziadkiem grzyby, z mamą i babcią jagody, tacie pomagałam grabić szyszki na zimę, z koleżankami budowałam szałasy. Jednak głęboką i uśpioną miłość do tej przestrzeni na nowo rozkochałam w sobie w zeszłym roku… Od lat żyje w wielkim mieście. Tu też jest mój dom. Stworzyłam go z moim mężem i nadal tworzę… Nie będę chyba jednak oryginalna, jeśli powiem, że pandemia i brak możliwości wychodzenia z domu sprawił, że to co zawsze miałam na wyciągnięcie ręki nagle okazało się moim wybawieniem. Moim miejscem „Zen”. Nigdy nie zapomnę tych ubiegłorocznych wiosennych spacerów. Na samą myśl gdy wspominam już „nową” świadomą wersję siebie, uśmiecham się i czuję w sercu ciepło. Pamiętam, że idąc i patrząc na niesamowitą roślinność budzącą się do życia byłam w innym wymiarze swojej podświadomości. Czułam każdą wibrację liści i drzew, każdy powiew wiatru na swojej twarzy, każdą kroplę wody, która na mnie spadła, słyszałam każdy szum i każdy głos leśnych ptaków. Uważnie doświadczałam tych naturalnych i żyjących kolorów! Nie mogę tego porównać do niczego… Jeśli ta magia jest dostępna dla mnie, to także i dla Ciebie. Tak samo jak ja, również i Ty zasługujesz na wszystko co najlepsze! Zapraszam  Cię do głębi lasu…
            </div>
            <div class="article__image" data-image-src='{"type":"background","desktopSrc":"photo5a.jpg"}'></div>
            <div class="article__title">
                Nieprzesadny perfekcjonizm
            </div>
            <div class="article__p">
                Szczerze mogę przyznać, że należę akurat do przesadnych perfekcjonistek. Chociaż na pierwszy rzut oka, może okazać się, że nie mam na co narzekać, ponieważ panuje u mnie wieczny porządek, cecha ta czasami w diabelski sposób próbuje zrobić z człowieka idealnego w swoim ideale wariata. Pracuję nad tym, ale powiem Ci coś zupełnie innego. Nie osiągniesz ideału dlatego, że go nie ma. Banał… Nie jesteśmy w stanie osiągnąć ideału, ponieważ już jesteśmy idealni! Nasza doskonałość jest taka jaka jest! Nasze wady powodują, że jesteśmy wyjątkowi. Nasza niedoskonałość jest taka jaka powinna być. Co ma do stresu „idealny” porządek? Ma bardzo dużo… Pozwól sobie na więcej luzu jeśli czujesz, że odłożony przez kogoś widelec budzi Twój niepokój, a kubek na półce z uchem skierowanym w lewo, a nie w prawo razi Cię w oczy. Jeśli drżysz na myśl o tym, że za chwilę Twoja babcia wsiądzie do świeżo wymuskanego auta i spadnie kilka ziarenek piasku - również wyluzuj… To zawsze będzie tylko źle odłożona rzecz lub zwykły bród. Nie warto przez to tracić swojej równowagi. W kwestii porządku są też nieco odmienne sytuacje. Od lat chomikowane rzeczy, których nawet nie pamiętasz, że je posiadasz zaburzają Twoją przestrzeń. Naprawdę zachęcam Cię wraz z wiosennym myciem okien do uporządkowania swojego otoczenia. Nie osiągniesz spokoju, jeśli ciągle będziesz mięć wypchane szafy ubraniami na wieczne „może się przyda”. Zaufaj mi w tej kwestii. Wyrzuć, oddaj potrzebującym, sprzedaj i dbaj o harmonie w otoczeniu w którym żyjesz. Chyba znasz smak błogiego delektowania się kawą w wysprzątanym mieszkaniu. Nie czekaj więc, pozbądź się wszystkiego co może blokować Twoją przestrzeń do przepływu dobrej energii. Napięcie powoduje stres, a zalegające starocia na „wieczne nigdy” będą wzbudzać w głowie dziwne niepokoje. Odgruzuj się!
            </div>
            <div class="article__title">
                Nie wystawiaj sobie zwolnień z życiowego wf-u
            </div>
            <div class="article__p">
                Zgrabnie przeszliśmy chyba do mojego ulubionego sposobu pokonania stresu. Temat treningów znajdzie się na mojej stronie jako oddzielna kategoria, w której będę motywować Cię do przełamywania i opuszczania swojej kanapowej strefy komfortu. Nic mi tak nie pomaga jak ostre przedźwiganie ciężarów w mojej obecnej domowej mobilnej siłowni! Najważniejsze to słuchać sygnałów swojego ciała. Ono samo zasugeruje Ci czego potrzebuje. Da do zrozumienia, jaka forma aktywności fizycznej jest Ci potrzebna. Nie musisz w tej kwestii zakupić sztangi z 40 kilogramowym obciążeniem (chociaż szczerze polecam!). Wystarczy, że zaczniesz od małych kroków. Obecnie mamy ograniczone możliwości, z wyjątkiem tego, że możesz dołączyć do stowarzyszenia wielbicieli przeciągania liny. Jednak zanim wydasz jakiekolwiek fundusze na karnety, mogę się podpisać obiema rękoma i wszystkim co tylko mogę, że naprawdę można być aktywną osobą bez inwestowania pieniędzy.  Spacery, rezygnacja z windy, rower, rolki, rozciąganie, joga (którą pokochałam), miliony motywujących filmów na youtubie, które wręcz wyciągają do Ciebie błagalnie ręce, treningi siłowe, bieganie, kijki… Mam wrażenie, że możliwości jakimi dysponujemy w doborze aktywności, jest więcej niż liter w alfabecie. Nikt nie jest w stanie przekonać mnie, że w ciągu 7 długich 24 godzinnych dni, nie jesteśmy w stanie znaleźć choćby trzech 30 minutowych luk na trening. Sama osobiście korzystam z masy! Nie koncentruje się tylko na jednym. Słucham sygnałów mojego ciała i robię to, czego w danym dniu potrzebuje. Niebawem przedstawię oddzielny artykuł, który będzie wstępem do całego ogromu możliwości jakimi będę chciała Cię zarażać i propagować aktywność fizyczną. 
            </div>
            <div class="article__image" data-image-src='{"type":"background","desktopSrc":"photo5b.jpg"}'></div>
            <div class="article__title">
                Zaciszne zakamarki Twojego domowego SPA
            </div>
            <div class="article__p">
                Mam nadzieję, że moje artykuły znajdą odbiorców także rodzaju męskiego. Dlatego też, drogi mężczyzno jak zauważyłeś temat tej części, niech nie zmyli Cię jego kobiecy charakter. Już tłumaczę dlaczego. Jako mężczyzna rozumiem, że Twoimi jedynymi kosmetykami jest pasta do zębów i żel do mycia 3 w 1. Nie ma problemu, jesteś prawdziwym samcem alfa i nie musisz dla relaksu taplać się w pachnących różami bąbelkach. Jednak mam dla Ciebie tajną informację... Możesz w cudowny sposób przysłużyć się w tym temacie swojej ukochanej. Uwierzcie mi drodzy panowie, jeśli pomożecie nam znaleźć chwile tylko dla siebie, pozwolicie nam na domowy relaks z maseczką a’la Shrek - Wy także na tym skorzystacie. A jeśli chcecie nas pozytywnie zaskoczyć i rzeczywiście zyskać z naszej błogości profity dla siebie, to podarujcie nam bon na masaż lub zabieg kosmetyczny. Nie czekajcie na urodziny, dzień kobiet czy inne typowe święto. Nie pytajcie nas także o to, czy chcemy taki prezent otrzymać, bo jestem pewna, że 70% kobiet mimo początkowego blasku w oczach, po godzinie stwierdzi,że jednak chyba woli jakąś nową sukienkę, albo w ogóle może jednak nie, bo mieliście przecież oszczędzać. Nie pytajcie! Podarujcie! Nam taki relaks w chwilach życia w permanentnym napięciu będzie jak manna płynąca prosto z nieba. Przed jednym tylko chcę Was przestrzec... Jeśli swoją niespodziankę planujecie w okolicach naszych „trudnych dni” musicie przyjąć na klatę pewne ryzyko, na które możecie się teraz mentalnie przygotować. Możecie trafić na nagły opór i reakcję w stylu: „Bon do kosmetyczki? A więc już Ci się nie podobam?!”. Mimo tego ryzyka zachęcam Was Panowie do wyjścia z głębiny strachu. Każdy z nas zasługuje na podarowania sobie czasu tylko dla siebie. Bez względu na płeć. Nie będę propagować codziennych rytuałów piękności i chillu, ponieważ wiem, że nie każdy może sobie na to pozwolić. Ale będę trąbić jak z megafonu-macie znaleźć w tym 7 dniowym logistycznym reżimie czas tylko dla siebie. Naprawdę współmałżonek, dzieci nagle nie umrą z głodu bo to fizycznie niemożliwe! Nie porwie ich z domu terrorysta za milionowy okup, produktów ze sklepu też nagle nie wykradną, mało tego - świat się naprawdę nie zawali. Daj sobie 30 minut. Przez ten czas zrób to co lubisz i co sprawia Ci przyjemność, jeśli nie masz przestrzeni w pokoju na własny salon kosmetyczny, to zabarykaduj się w łazience. Jeśli masz możliwość weź po prostu pachnącą kąpiel z maseczką na twarzy. Zrób dla siebie to co lubisz, albo to czego właśnie jeszcze nigdy nie robiłaś bo było Ci szkoda czasu. Uwierz, inwestycja w swój spokój jest inwestycją w całe Twoje życie. To właśnie takie małe elementy, układają się w piękną historyjkę, w której KAŻDY Z NAS jest głównym bohaterem. Także następnym razem gdy pójdziesz do Rossmana po płyn do prania i papier toaletowy, włóż do koszyka choćby jedną maseczkę do twarzy. A jak już będziesz po wszystkich cudownych rytuałach piękności pozwól Twojemu mężczyźnie również mieć przestrzeń tylko dla siebie. 
            </div>
            <div class="article__image" data-image-src='{"type":"background","desktopSrc":"photo5d.jpg"}'></div>
            <div class="article__title">
                Medialne media
            </div>
            <div class="article__p">
                To co płynie wprost do naszych umysłów z wszechogarniających mediów, może zaniepokoić nawet najbardziej wyluzowanego człowieka. Sama doświadczyłam tego zjawiska na samym początku pandemii. Dałam się wkręcić w cały wir złych informacji. Śledziłam każdą nowinkę  a kanał informacyjny był włączony przez pół dnia. Wszystkie informacje, które słyszeliśmy wtedy z całego świata były koszmarne. Dodatkowo dostawałam dziesiątki wiadomości-łańcuszków, że koleżanka koleżanki, która mieszka we Włoszech ma oczywiście sprawdzone info…Znajoma kolegi cioci od strony ojca pracuje w ministerstwie i ma z kolei inne potwierdzone wiadomości... Chyba każdy z nas to przerobił w początkowym etapie pandemii. Jak się wtedy czułam? Jakby moja głowa była tuż przed erupcją wulkanu Etna… Naprawdę byłam sparaliżowana przez stres, który sama sobie dorzucałam przeglądając kolejne gorące newsy. Musimy pamiętać, że bez względu na sytuację w której się obecnie znajdujemy media przekazują nam to co sensacyjne i z reguły mało pozytywne. Tak po prostu jest i tak to działa. Nasze mózgi wychwytują potencjalne zagrożenie aby móc przygotować  się na obronę, dlatego chłoniemy negatywne wydarzenia dużo łatwiej niż te pozytywne. Przyszedł czas gdy świadomie jak Agnieszka Chylińska w swojej piosence powiedziałam sobie dość! Sama postanowiłam zrobić sobie pass na słuchanie informacji, które umówmy się, nie zmienią w moim życiu zupełnie nic. Robię to czasami dwa razy w tygodniu dla ogólnego rozrachunku w sytuacji. Namawiam Cię do zastanowienia się, czy ten problem dotyczy w jakimś sensie Ciebie. Nie trać czasu na coś, co wysysa energię jak pijawka... 
            </div>
            <div class="article__title">
                Sięgnij po to co lubisz
            </div>
            <div class="article__p">
                Nic tak nie działa na korzyść Twojego spokoju jak coś co sprawia Ci naprawdę przyjemność. Wyjdź poza sferę swojego komfortu i odnów w swoim życiu jakieś hobby, które z przyczyn niezależnych zapadło w długi zimowy sen. Zastanów się co możesz w sobie rozkochać od nowa i do szaleństwa. Być może tkwi w Tobie dusza artysty i pięknie malujesz, może śpiewasz, majsterkujesz, masz cudowną rękę do roślin, kleisz modele samolotów, a może masz oko fotografa. Myślę, że lista zdolności jakie w sobie nosimy jest nieskończona. Gdy byliśmy dziećmi zachwycaliśmy się czymś cali i bezwarunkowo. Z zaciekawieniem i prawdziwym zaangażowaniem potrafiliśmy oddać się jakimś czynnościom i aktywnościom.  Zachęcam Cię do tego, aby zajrzeć głęboko do swojego wnętrza i poszperać w zakamarkach przeszłości… Być może musisz przełamać jakieś blokady znajdujące się w Twojej głowie. Na co więc czekasz? Zrób to czym prędzej, znajdź coś takiego co będzie Cię interesowało, angażowało i będzie Twoją odskocznią od codzienności. Jestem pewna, że każdy z nas ma niezliczone ilości nieodkrytych i uśpionych talentów, umiejętności i zainteresowań. Sięgnij po to… Jest to tuż obok Ciebie, na wyciągnięcie Twojej ręki. Nie szukaj wymówek! Przełam blokady! Powiedz mi szczerze, kiedy jak nie teraz?! W Tobie jest wszystko czego potrzebujesz.
            </div>
            <div class="article__title">
                M&M czyli medytacja i modlitwa
            </div>
            <div class="article__p">
                Niektórzy ludzie na hasło „medytacja” reagują pewną niepewnością. Na szczęście praktyka medytacji zaczęła być coraz bardziej popularna. Nie kojarzy się już tylko z mistrzem Dalajlamą w typowej pozycji lotosu, ale jest czymś po co sięga coraz większa liczba ludzi. Medytacja nie jest magią, jest naturalnym stanem dla każdego człowieka. Psychologowie i naukowcy w licznych badaniach udowodnili, że ludzki mózg w czasie medytacji jest zupełnie w innej aktywności niż sen czy czuwanie. Udowodniono, że medytacja wprowadza człowieka w stan odprężenia i regeneracji.  Medytacja ma niesamowity wpływ na nasze emocje. Nie zmienia ich, ale zmienia nasze podejście. Ma to ogromne znaczenie ponieważ nie mamy wpływu na pewne negatywne zdarzenia, które przytrafiają się nam niemal każdego dnia. Medytowanie uczy nas to przyjmować i odpuszczać, aby wszystko odpływało jak chmury po niebie. Tak właśnie to działa. Nie odrzucamy tego co złe, ale przyglądamy się temu i pozwalamy by poszło dalej…O medytacji mogłabym napisać odrębny artykuł ponieważ jest to temat tak niesamowity i szeroki, że nie da się go ująć w kilku zdaniach. W tym artykule chcę Cię nią zaciekawić. Na tę chwilę i na początek zachęcam Cię do zajrzenia na kanał Małgosi Mostowskiej, która w piękny sposób przeprowadzi Cię przez <a class="article__link"   href="https://www.youtube.com/watch?app=desktop&v=E5g1bxMpAhE" target="blank"> 15 minut medytacji.</a> Nawet nic nie musisz robić…Po prostu sięgnij po to!
            </div>
            <div class="article__p">
                Co do drugiego pojęcia na literę „M” chcę Ci powiedzieć o kolejnym sposobie powierzenia swoich lęków komuś innemu. Zdaję sobie sprawę, że czytelnicy mogą być niewierzący. Szanuję to! Przecież każdy ma swój wolny wybór! Jeśli jesteś osobą, która wierzy w coś lub kogoś poza tym ziemskim bytem, to chce Ci powiedzieć o sile jaką niesie za sobą zwykła i jednocześnie tak niezwykła modlitwa. Pisząc zwykła mam na myśli to, że naprawdę nie musisz codziennie rano i wieczorem odmawiać wyuczonych modlitw w obawie, że jeśli tego nie zrobisz w sposób jaki Ci niegdyś kazano, nie będzie to miało znaczenia. Niestety to w jaki sposób byliśmy „uczeni” naszej wiary jest w mojej opinie dalekie od ideału… Nie chcę przedstawiać tu swoich teorii ponieważ każdy ma prawo do własnych przemyśleń, a artykuł ten ma na celu przekazać tylko moje sprawdzone metody walki ze stresem. Dla mnie modlitwa to rozmowa. Zawierzenie, dziękowanie, błaganie a niekiedy żalenie się. Zawsze jednak wiem, że jest ktoś kto nade mną czuwa. W każdej chwili mogę poprosić o pomoc swojego Anioła, Ty także Go masz, jest tuż obok Ciebie i jest Twoim cieniem.
            </div>
            <div class="article__image article__image--vertical" data-image-src='{"type":"background","desktopSrc":"photo5e.jpg"}'></div>
            <div class="article__title">
                Płynące melodie i cisza
            </div>
            <div class="article__p">
                Naszemu codziennemu życiu towarzyszą nieustające dźwięki. Rzadko się zdarza, że otacza nasz głucha cisza. Czasami wręcz owa cisza nas przeraża, właśnie dlatego, że jesteśmy nieświadomie przebodźcowani hałasem towarzyszącym nam od samego rana. Już o świcie stajemy na baczność na dźwięk znienawidzonego budzika. Tak rozpoczyna się dzień… Słaby początek. Sama śmiało mogę się przyznać, że potrafiłam wstać rano i szykując się do pracy włączać muzykę, radio czy tv. Oczywiście  zawsze głośniej, jakbym przypadkiem czegoś niedosłyszała robiąć śniadanie. O ile jest to pozytywnie nastrajająca nas muzyka od samego rana nie widzę w tym żadnego problemu.  Ważne jest abyśmy wiedzieli, że muzyka, której słuchamy może znacząco wpłynąć na nasz nastrój.  Są dźwięki wysoko energetyczne, jasne, pozytywnie wibrujące oraz niskie, ciemne i powodujące jeszcze większy dół albo napięcie. Szanuje wszystkich wielbicieli ostrego metalu, natomiast ja słysząc coś takiego po prostu czuje narastające napięcie w moim ciele. Dlatego zwróć uwagę na to czego słuchasz i jak to na Ciebie działa. Bądź uważny podczas tego co ustawisz sobie w swoim aucie lub będziesz mieć w słuchawkach. „Od muzyki piękniejsza jest tylko cisza”. Oprócz muzyki, która wpływa na mnie pozytywnie, pokochałam ciszę oraz dźwięki natury. Mamy tak dużo możliwości ponurkowania w internecie i być może sprawdzenia na sobie po raz pierwszy czegoś innego i nieznanego. Wiedziałam, że są dostępne nagrania z odgłosami natury, ale nigdy nie chciało mi się nawet po nie sięgnąć. Przecież naturę mam tuż obok. Ale praca nad sobą, sprawdzanie czego tak naprawdę potrzebuje moja głowa by móc współpracować ze sobą, odpuszczać i dążyć do wszystkiego tego co powoduję spokój, spowodowały, że weszłam na nieznane lądy. Uwielbiam słuchać „lasu” oraz „padającego deszczu”. Działa to na mnie w niezwykły sposób. Sprawdź co może ukoić Twoją duszę.
            </div>
            <div class="article__p">
                W ten oto napawający pozytywną energią sposób przekazałam wszystko co siedzi w mojej głowie na temat radzenia sobie z wszechogarniającym nas stresem. Jestem pewna, że każdy z nas ma w sobie wiele pomysłów na to co robić w chwilach gdy narasta napięcie. Mam nadzieję, że tym artykułem zaszczepię w Was może jakąś nową iskierkę, po którą zdecydujecie się sięgnąć. Otwórz się na teraźniejszość i na to co możesz uczynić już dzisiaj!
            </div>
            <div class="article__title">
                Dziękuję, że dotrwaliście do końca!
            </div>
        </div>
        <div class="fb-share-button fb__btn" data-href="https://onlygoodvibes.pl/articles/article5.html" data-layout="button_count" data-size="small">
            <a target="_blank" href="https://www.facebook.com/sharer/sharer.php?u=https%3A%2F%2Fonlygoodvibes.pl%2Farticles%2Farticle5.html&amp;src=sdkpreparse" class="fb-xfbml-parse-ignore">Udostępnij</a>
        </div>
    </div>

    <div class="nextArticles">
        <div class="nextArticles__mainTitle">Inne pozytywne wibracje</div>
        <div class="nextArticles__box">
            <a href="../articles/article6.html" class="nextArticles__article nextArticles__articles--left showHideElement">
                <div class="nextArticles__articleArrow">Nastepny wpis</div>
                <div data-image-src='{"type":"background","desktopSrc":"photo6.jpg"}' alt=""class="nextArticles__articleImage"></div>
                <div class="nextArticles__articleTitle">Odporność na przedwiośniu</div>
            </a>
            <a href="../articles/article4.html" class="nextArticles__article nextArticles__articles--right showHideElement">
                <div class="nextArticles__articleArrow">Poprzedni wpis</div>
                <div data-image-src='{"type":"background","desktopSrc":"photo4.jpg"}' alt=""class="nextArticles__articleImage"></div>
                <div class="nextArticles__articleTitle">Nasz szanowny towarzysz <br> Pan Stres</div>
            </a>
        </div>
    </div>

    <div class="footer showHideElement" id="contact">
        <div class="footer__box footer__box--contact">
            <div class="footer__link">only.good.vibes@wp.pl</div>
        </div>
        <div class="footer__box footer__box--icon">
            <a href="https://www.facebook.com/Only-Good-Vibes-107729894717159/" class="footer__icon fb">
                <svg xmlns="http://www.w3.org/2000/svg" id="Bold" enable-background="new 0 0 24 24" height="20" viewBox="0 0 24 24" width="20"><path d="m15.997 3.985h2.191v-3.816c-.378-.052-1.678-.169-3.192-.169-3.159 0-5.323 1.987-5.323 5.639v3.361h-3.486v4.266h3.486v10.734h4.274v-10.733h3.345l.531-4.266h-3.877v-2.939c.001-1.233.333-2.077 2.051-2.077z"/></svg>
            </a>
            <a href="https://www.instagram.com/bruanetka/" class="footer__icon inst">
                <svg xmlns="http://www.w3.org/2000/svg" height="20" viewBox="0 0 511 511.9" width="20"><path d="m510.949219 150.5c-1.199219-27.199219-5.597657-45.898438-11.898438-62.101562-6.5-17.199219-16.5-32.597657-29.601562-45.398438-12.800781-13-28.300781-23.101562-45.300781-29.5-16.296876-6.300781-34.898438-10.699219-62.097657-11.898438-27.402343-1.300781-36.101562-1.601562-105.601562-1.601562s-78.199219.300781-105.5 1.5c-27.199219 1.199219-45.898438 5.601562-62.097657 11.898438-17.203124 6.5-32.601562 16.5-45.402343 29.601562-13 12.800781-23.097657 28.300781-29.5 45.300781-6.300781 16.300781-10.699219 34.898438-11.898438 62.097657-1.300781 27.402343-1.601562 36.101562-1.601562 105.601562s.300781 78.199219 1.5 105.5c1.199219 27.199219 5.601562 45.898438 11.902343 62.101562 6.5 17.199219 16.597657 32.597657 29.597657 45.398438 12.800781 13 28.300781 23.101562 45.300781 29.5 16.300781 6.300781 34.898438 10.699219 62.101562 11.898438 27.296876 1.203124 36 1.5 105.5 1.5s78.199219-.296876 105.5-1.5c27.199219-1.199219 45.898438-5.597657 62.097657-11.898438 34.402343-13.300781 61.601562-40.5 74.902343-74.898438 6.296876-16.300781 10.699219-34.902343 11.898438-62.101562 1.199219-27.300781 1.5-36 1.5-105.5s-.101562-78.199219-1.300781-105.5zm-46.097657 209c-1.101562 25-5.300781 38.5-8.800781 47.5-8.601562 22.300781-26.300781 40-48.601562 48.601562-9 3.5-22.597657 7.699219-47.5 8.796876-27 1.203124-35.097657 1.5-103.398438 1.5s-76.5-.296876-103.402343-1.5c-25-1.097657-38.5-5.296876-47.5-8.796876-11.097657-4.101562-21.199219-10.601562-29.398438-19.101562-8.5-8.300781-15-18.300781-19.101562-29.398438-3.5-9-7.699219-22.601562-8.796876-47.5-1.203124-27-1.5-35.101562-1.5-103.402343s.296876-76.5 1.5-103.398438c1.097657-25 5.296876-38.5 8.796876-47.5 4.101562-11.101562 10.601562-21.199219 19.203124-29.402343 8.296876-8.5 18.296876-15 29.398438-19.097657 9-3.5 22.601562-7.699219 47.5-8.800781 27-1.199219 35.101562-1.5 103.398438-1.5 68.402343 0 76.5.300781 103.402343 1.5 25 1.101562 38.5 5.300781 47.5 8.800781 11.097657 4.097657 21.199219 10.597657 29.398438 19.097657 8.5 8.300781 15 18.300781 19.101562 29.402343 3.5 9 7.699219 22.597657 8.800781 47.5 1.199219 27 1.5 35.097657 1.5 103.398438s-.300781 76.300781-1.5 103.300781zm0 0"/><path d="m256.449219 124.5c-72.597657 0-131.5 58.898438-131.5 131.5s58.902343 131.5 131.5 131.5c72.601562 0 131.5-58.898438 131.5-131.5s-58.898438-131.5-131.5-131.5zm0 216.800781c-47.097657 0-85.300781-38.199219-85.300781-85.300781s38.203124-85.300781 85.300781-85.300781c47.101562 0 85.300781 38.199219 85.300781 85.300781s-38.199219 85.300781-85.300781 85.300781zm0 0"/><path d="m423.851562 119.300781c0 16.953125-13.746093 30.699219-30.703124 30.699219-16.953126 0-30.699219-13.746094-30.699219-30.699219 0-16.957031 13.746093-30.699219 30.699219-30.699219 16.957031 0 30.703124 13.742188 30.703124 30.699219zm0 0"/></svg>
            </a>
            <a href="mailto:only.good.vibes@wp.pl" class="footer__icon mail">
                <svg xmlns="http://www.w3.org/2000/svg" height="20" width="20" xmlns:xlink="http://www.w3.org/1999/xlink" version="1.1" id="Capa_1" x="0px" y="0px" viewBox="0 0 477.867 477.867" style="enable-background:new 0 0 477.867 477.867;" xml:space="preserve"><g><g><path d="M460.8,68.267H17.067l221.867,182.75L463.309,68.779C462.488,68.539,461.649,68.368,460.8,68.267z"/></g> </g> <g><g><path d="M249.702,286.31c-6.288,5.149-15.335,5.149-21.623,0L0,98.406v294.127c0,9.426,7.641,17.067,17.067,17.067H460.8    c9.426,0,17.067-7.641,17.067-17.067V100.932L249.702,286.31z"/></g></g></svg>
            </a>
        </div>
        <div class="footer__box footer__box--logo">
            <a href="../index.html" class="logoOGV logoOGV--footer">
                <div class="logoOGV__box">
                    <div class="logoOGV__text">Only</div>
                    <div class="logoOGV__text">Good</div>
                    <div class="logoOGV__text">Vibes</div>
                    <div class="logoOGV__line"></div>
                </div>
            </a>
        </div>
        <div class="footer__box footer__box--webRights">
            Only Good Vibes <span class="currentYear">2020</span> © Designed By <div class="footer__author">Luki</div>
        </div>
    </div>
</body>
</html>